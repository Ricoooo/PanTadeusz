
<!-- saved from url=(0045)http://literat.ug.edu.pl/xxx/panfull/0002.htm -->
<html><script id="tinyhippos-injected">if (window.top.ripple) { window.top.ripple("bootstrap").inject(window, document); }</script><head><meta http-equiv="Content-Type" content="text/html; charset=UTF-8">

<meta name="Authoring_tool" content="CS Pajączek 2000 PRO v4.8.1">
<title>Adam Mickiewicz: Pan Tadeusz</title>
</head>

<body background="./ksiega2_files/skora3.jpg" bgproperties="fixed">

<blockquote>
  <hr>
  <font size="4"></font><h1 align="center"><font size="4">KSIĘGA DRUGA <br>
  </font><font size="5">ZAMEK</font></h1>
  <font size="4"></font><h2 align="center"><font size="4">Treść:</font></h2>
  <font size="4"></font><h2 align="center"><font size="4">Polowanie z chartami na upatrzonego - Gość w zamku -
  Ostatni z dworzan opowiada historię ostatniego z Horeszków - Rzut oka w sad - Dziewczyna
  w ogórkach - Śniadanie - Pani Telimeny anegdota petersburska - Nowy wybuch sporów o
  Kusego i Sokoła - Interwencja Robaka - Rzecz Wojskiego - Zakład - Dalej w grzyby!</font></h2>
  <hr width="50%" size="1">
  <p align="JUSTIFY">&nbsp;</p>
  <font size="4"><p align="JUSTIFY">Kto z nas tych lat nie pomni, gdy, młode pacholę,</p>
  <p align="JUSTIFY">Ze strzelbą na ramieniu świszcząc szedł na pole,</p>
  <p align="JUSTIFY">Gdzie żaden wał, płot żaden nogi nie utrudza,</p>
  <p align="JUSTIFY">Gdzie przestępując miedzę, nie poznasz, że cudza!</p>
  <p align="JUSTIFY">Bo na Litwie myśliwiec, jak okręt na morzu,</p>
  </font><p align="JUSTIFY"><font size="4">Gdzie chcesz, jaką chcesz drogą, buja po przestworzu!</font></p>
  <font size="4"></font><p align="JUSTIFY"><font size="4">Czyli jak prorok patrzy w niebo, gdzie w obłoku</font></p>
  <font size="4"></font><p align="JUSTIFY"><font size="4">Wiele jest znaków widnych strzeleckiemu oku,</font></p>
  <font size="4"><p align="JUSTIFY">Czy jak czarownik gada z ziemią, która, głucha</p>
  </font><p align="JUSTIFY"><font size="4">Dla mieszczan, mnóstwem głosów szepce mu do ucha.</font></p>
  <p align="JUSTIFY">&nbsp;</p>
  <font size="4"></font><p align="JUSTIFY"><font size="4">Tam derkacz wrzasnął z łąki, szukać go daremnie,</font></p>
  <font size="4"></font><p align="JUSTIFY"><font size="4">Bo on szybuje w trawie jako szczupak w Niemnie;</font></p>
  <font size="4"><p align="JUSTIFY">Tam ozwał się nad głową ranny wiosny dzwonek:</p>
  <p align="JUSTIFY">Również głęboko w niebie schowany skowronek;</p>
  <p align="JUSTIFY">Ówdzie orzeł szerokim skrzydłem przez obszary</p>
  <p align="JUSTIFY">Zaszumiał, strasząc wróble jak kometa cary;</p>
  </font><p align="JUSTIFY"><font size="4">Zaś jastrząb, pod jasnemi wiszący błękity,</font></p>
  <font size="4"><p align="JUSTIFY">Trzepie skrzydłem jak motyl na szpilce przybity,</p>
  <p align="JUSTIFY">Aż ujrzawszy śród łąki ptaka lub zająca,</p>
  </font><p align="JUSTIFY"><font size="4">Runie nań z góry jako gwiazda spadająca.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Kiedyż nam Pan Bóg wrócić z wędrówki dozwoli</p>
  <p align="JUSTIFY">I znowu dom zamieszkać na ojczystej roli,</p>
  <p align="JUSTIFY">I służyć w jeździe, która wojuje szaraki,</p>
  <p align="JUSTIFY">Albo w piechocie, która nosi broń na ptaki;</p>
  </font><p align="JUSTIFY"><font size="4">Nie znać innych prócz kosy i sierpa rynsztunków</font></p>
  <font size="4"><p align="JUSTIFY">I innych gazet oprócz domowych rachunków!</p>
  </font><p align="JUSTIFY">&nbsp;</p>
  <font size="4"><p align="JUSTIFY">Nad Soplicowem słońce weszło, i już padło</p>
  <p align="JUSTIFY">Na strzechy, i przez szpary w stodołę się wkradło:</p>
  <p align="JUSTIFY">I po ciemnozielonym, świeżym, wonnym sianie,</p>
  <p align="JUSTIFY">Z którego młodzież sobie zrobiła posłanie,</p>
  <p align="JUSTIFY">Rozpływały się złote, migające pręgi</p>
  <p align="JUSTIFY">Z otworu czarnej strzechy, jak z warkocza wstęgi;</p>
  <p align="JUSTIFY">I słońce usta sennych promykiem poranka</p>
  <p align="JUSTIFY">Draźni, jak dziewczę kłosem budzące kochanka.</p>
  <p align="JUSTIFY">Już wróble skacząc świerkać zaczęły pod strzechą,</p>
  <p align="JUSTIFY">Już trzykroć gęgnął gęsior, a za nim jak echo</p>
  <p align="JUSTIFY">Odezwały się chorem kaczki i indyki,</p>
  </font><p align="JUSTIFY"><font size="4">I słychać bydła w pole idącego ryki.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Wstała młodzież. Tadeusz jeszcze senny leży,</p>
  </font><p align="JUSTIFY"><font size="4">Bo też najpóźniej zasnął; z wczorajszej wieczerzy</font></p>
  <font size="4"><p align="JUSTIFY">Wrócił tak niespokojny, że o kurów pianiu</p>
  <p align="JUSTIFY">Jeszcze oczu nie zmrużył, a na swym posłaniu</p>
  <p align="JUSTIFY">Tak kręcił się, że w siano jak w wodę utonął,</p>
  <p align="JUSTIFY">I spał twardo, aż zimny wiatr w oczy mu wionął,</p>
  <p align="JUSTIFY">Gdy skrzypiące stodoły drzwi otwarto z trzaskiem</p>
  <p align="JUSTIFY">I bernardyn ksiądz Robak wszedł z węzlastym paskiem,</p>
  <p align="JUSTIFY">"Surge, puer!" wołając i ponad barkami</p>
  </font><p align="JUSTIFY"><font size="4">Rubasznie wywijając pasek z ogórkami.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Już na dziedzińcu słychać myśliwskie okrzyki,</p>
  <p align="JUSTIFY">Wyprowadzają konie, zajeżdżają bryki,</p>
  <p align="JUSTIFY">Ledwie dziedziniec taką gromadę ogarnie;</p>
  </font><p align="JUSTIFY"><font size="4">Odezwały się trąby, otworzono psiarnie;</font></p>
  <font size="4"><p align="JUSTIFY">Zgraja chartów, wypadłszy, wesoło skowycze;</p>
  <p align="JUSTIFY">Widząc rumaki szczwaczów, dojeżdżaczów smycze,</p>
  <p align="JUSTIFY">Psy jak szalone cwałem śmigają po dworze,</p>
  <p align="JUSTIFY">Potem biegą i kładą szyje na obroże.</p>
  <p align="JUSTIFY">Wszystko to bardzo dobre polowanie wróży.</p>
  </font><p align="JUSTIFY"><font size="4">Nareszcie Podkomorzy dał rozkaz podróży.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Ruszyli szczwacze z wolna, jeden tuż za drugim,</p>
  <p align="JUSTIFY">Ale za bramą rzędem rozbiegli się długim;</p>
  <p align="JUSTIFY">W środku jechali obok Asesor z Rejentem,</p>
  <p align="JUSTIFY">A choć na siebie czasem patrzyli ze wstrętem,</p>
  <p align="JUSTIFY">Rozmawiali przyjaźnie, jak ludzie honoru</p>
  <p align="JUSTIFY">Idąc na rozstrzygnienie śmiertelnego sporu;</p>
  <p align="JUSTIFY">Nikt ze słów zawziętości ich poznać nie zdoła;</p>
  <p align="JUSTIFY">Pan Rejent wiódł Kusego, Asesor Sokoła.</p>
  <p align="JUSTIFY">Z tyłu damy w pojazdach, młodzieńcy stronami,</p>
  </font><p align="JUSTIFY"><font size="4">Czwałując tuż przy kołach, gadali z damami.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Ksiądz Robak po dziedzińcu wolnym chodził krokiem,</p>
  <p align="JUSTIFY">Kończąc ranne pacierze; ale rzucał okiem</p>
  <p align="JUSTIFY">Na pana Tadeusza, marszczył się, uśmiechał,</p>
  <p align="JUSTIFY">Wreszcie kiwnął nań palcem; Tadeusz podjechał;</p>
  <p align="JUSTIFY">Robak palcem po nosie dawał mu znak groźby:</p>
  <p align="JUSTIFY">Lecz mimo Tadeusza pytania i prośby,</p>
  </font><p align="JUSTIFY"><font size="4">Ażeby mu wyraźnie, co chce, wytłumaczył,</font></p>
  <font size="4"><p align="JUSTIFY">Bernardyn odpowiedzieć ni spójrzeć nie raczył,</p>
  <p align="JUSTIFY">Kaptur tylko nasunął i pacierz swój kończył;</p>
  </font><p align="JUSTIFY"><font size="4">Więc Tadeusz odjechał i z gośćmi się złączył.</font></p>
  <p align="JUSTIFY">&nbsp;</p>
  <font size="4"></font><p align="JUSTIFY"><font size="4">Właśnie wtenczas myśliwi smycze zatrzymali</font></p>
  <font size="4"></font><p align="JUSTIFY"><font size="4">I wszyscy nieruchomi w miejscach swoich stali;</font></p>
  <font size="4"></font><p align="JUSTIFY"><font size="4">Jeden drugiemu ręką dawał znak milczenia,</font></p>
  <font size="4"></font><p align="JUSTIFY"><font size="4">A wszyscy obrócili oczy do kamienia,</font></p>
  <font size="4"><p align="JUSTIFY">Nad którym stał pan Sędzia; on zwierza obaczył</p>
  <p align="JUSTIFY">I rąk skinieniem swoje rozkazy tłumaczył.</p>
  <p align="JUSTIFY">Pojęli wszyscy, stoją, a środkiem po roli</p>
  <p align="JUSTIFY">Asesor i pan Rejent kłusują powoli;</p>
  <p align="JUSTIFY">Tadeusz, będąc bliższy, obudwu wyprzedził,</p>
  <p align="JUSTIFY">Stanął obok Sędziego i oczyma śledził.</p>
  <p align="JUSTIFY">Dawno już nie był w polu; na szarej przestrzeni</p>
  <p align="JUSTIFY">Trudno dojrzeć szaraka, zwłaszcza wśród kamieni.</p>
  <p align="JUSTIFY">Pokazał mu pan Sędzia; siedział biedny zając,</p>
  <p align="JUSTIFY">Płaszcząc się pod kamieniem, uszy nadstawiając,</p>
  <p align="JUSTIFY">Okiem czerwonym spotkał myśliwców wejrzenie</p>
  <p align="JUSTIFY">I, jakby urzeczony, czując przeznaczenie,</p>
  <p align="JUSTIFY">Ze strachu od ich oczu nie mógł zwrócić oka</p>
  <p align="JUSTIFY">I pod opoką siedział martwy jak opoka.</p>
  <p align="JUSTIFY">Tymczasem kurz na roli rośnie coraz bliż�j,</p>
  <p align="JUSTIFY">Pędzi na smyczy Kusy, za nim Sokoł chyży,</p>
  <p align="JUSTIFY">Tuż Asesor z Rejentem razem wrzaśli z tyłu:</p>
  </font><p align="JUSTIFY"><font size="4">"Wyczha! wyczha!" i z psami znikli w kłębach pyłu.</font></p>
  <font size="4"><p align="JUSTIFY">&nbsp;</p>
  </font><p align="JUSTIFY"><font size="4">Kiedy tak za szarakiem goniono, tymczasem</font></p>
  <font size="4"><p align="JUSTIFY">Ukazał się pan Hrabia pod zamkowym lasem.</p>
  <p align="JUSTIFY">Wiedziano w okolicy, że ten pan nie może</p>
  <p align="JUSTIFY">Nigdy nigdzie stawić się w naznaczonej porze.</p>
  <p align="JUSTIFY">I dziś zaspał poranek, więc na sługi zrzędził;</p>
  <p align="JUSTIFY">Widząc myśliwców w polu, czwałem do nich pędził;</p>
  <p align="JUSTIFY">Surdut swój angielskiego kroju, biały, długi,</p>
  <p align="JUSTIFY">Połami na wiatr puścił; z tyłu konno sługi</p>
  </font><p align="JUSTIFY"><font size="4">W kapeluszach jak grzybki, czarnych, lśniących, małych,</font></p>
  <font size="4"><p align="JUSTIFY">W kurtkach, w butach stryflastych, w pantalonach
  białych;</p>
  <p align="JUSTIFY">Sługi, które pan Hrabia tym kształtem odzieje,</p>
  </font><p align="JUSTIFY"><font size="4">Nazywają się w jego pałacu dżokeje.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Czwałująca czereda zleciała na błonia,</p>
  <p align="JUSTIFY">Gdy Hrabia ujrzał zamek i zatrzymał konia.</p>
  <p align="JUSTIFY">Pierwszy raz widział zamek z rana i nie wierzył,</p>
  <p align="JUSTIFY">Że to były też same mury, tak odświeżył</p>
  <p align="JUSTIFY">I upięknił poranek zarysy budowy;</p>
  <p align="JUSTIFY">Zadziwił się pan Hrabia na widok tak nowy.</p>
  <p align="JUSTIFY">Wieża zdała się dwakroć wyższa, bo stercząca</p>
  <p align="JUSTIFY">Nad mgłą ranną; dach z blachy złocił się od słońca,</p>
  </font><p align="JUSTIFY"><font size="4">Pod nim błyszczała w kratach reszta szyb wybitych,</font></p>
  <font size="4"><p align="JUSTIFY">Łamiąc promienie wschodu w tęczach rozmaitych;</p>
  <p align="JUSTIFY">Niższe piętra oblała tumanu powłoka,</p>
  <p align="JUSTIFY">Rozpadliny i szczerby zakryła od oka.</p>
  <p align="JUSTIFY">Krzyk dalekich myśliwców wiatrami przygnany,</p>
  <p align="JUSTIFY">Odbijał się kilkakroć o zamkowe ściany:</p>
  </font><p align="JUSTIFY"><font size="4">Przysiągłbyś, że krzyk z zamku, że pod mgły zasłoną</font></p>
  <font size="4"><p align="JUSTIFY">Mury odbudowano i znów zaludniono.</p>
  </font><p align="JUSTIFY">&nbsp;</p>
  <font size="4"><p align="JUSTIFY">Hrabia lubił widoki niezwykłe i nowe,</p>
  <p align="JUSTIFY">Zwał je romansowemi; mawiał, że ma głowę</p>
  <p align="JUSTIFY">Romansową; w istocie był wielkim dziwakiem.</p>
  <p align="JUSTIFY">Nieraz pędząc za lisem albo za szarakiem,</p>
  </font><p align="JUSTIFY"><font size="4">Nagle stawał i w niebo poglądał żałośnie</font></p>
  <font size="4"><p align="JUSTIFY">Jak kot, gdy ujrzy wróble na wysokiej sośnie;</p>
  <p align="JUSTIFY">Często bez psa, bez strzelby błąkał się po gaju</p>
  <p align="JUSTIFY">Jak rekrut zbiegły; często siadał przy ruczaju</p>
  <p align="JUSTIFY">Nieruchomy, schyliwszy głowę nad potokiem,</p>
  <p align="JUSTIFY">Jak czapla wszystkie ryby chcąca pozrzeć okiem.</p>
  <p align="JUSTIFY">Takie były Hrabiego dziwne obyczaje;</p>
  <p align="JUSTIFY">Wszyscy mówili, że mu czegoś nie dostaje.</p>
  <p align="JUSTIFY">Szanowano go przecież, bo pan z prapradziadów,</p>
  <p align="JUSTIFY">Bogacz, dobry dla chłopów, ludzki dla sąsiadów,</p>
  <p align="JUSTIFY">Nawet dla Żydów.</p>
  <p align="JUSTIFY">Hrabski koń, zwrócony z drogi,</p>
  </font><p align="JUSTIFY"><font size="4">Prosto kłusował polem aż pod zamku progi.</font></p>
  <font size="4"><p align="JUSTIFY">Hrabia samotny wzdychał, poglądał na mury,</p>
  <p align="JUSTIFY">Wyjął papier, ołówek i kreślił figury.</p>
  <p align="JUSTIFY">Wtem, spójrzawszy w bok, ujrzał o dwadzieścia kroków</p>
  <p align="JUSTIFY">Człowieka, który, równie miłośnik widoków,</p>
  <p align="JUSTIFY">Z głową zadartą, ręce włożywszy w kieszenie,</p>
  <p align="JUSTIFY">Zdawało się, że liczył oczyma kamienie.</p>
  <p align="JUSTIFY">Poznał go zaraz, ale musiał kilka razy</p>
  </font><p align="JUSTIFY"><font size="4">Krzyknąć, nim głos Hrabiego usłyszał Gerwazy.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Szlachcic to był, służący dawnych zamku panów,</p>
  <p align="JUSTIFY">Pozostały ostatni z Horeszki dworzanów;</p>
  </font><p align="JUSTIFY"><font size="4">Starzec wysoki, siwy, twarz miał czerstwą, zdrową,</font></p>
  <font size="4"><p align="JUSTIFY">Marszczkami pooraną, posępną, surową.</p>
  <p align="JUSTIFY">Dawniej pomiędzy szlachtą z wesołości słynął;</p>
  <p align="JUSTIFY">Ale od bitwy, w której dziedzic zamku zginął,</p>
  <p align="JUSTIFY">Gerwazy się odmienił i już od lat wielu</p>
  <p align="JUSTIFY">Ani był na kiermaszu, ani na weselu;</p>
  <p align="JUSTIFY">Odtąd jego dowcipnych żartów nie słyszano</p>
  </font><p align="JUSTIFY"><font size="4">I uśmiechu na jego twarzy nie widziano.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Zawsze nosił Horeszków liberyją dawną,</p>
  <p align="JUSTIFY">Kurtę z połami żółtą, galonem oprawną,</p>
  <p align="JUSTIFY">Który, dziś żółty, dawniej zapewne był złoty.</p>
  <p align="JUSTIFY">Wkoło szyte jedwabiem herbowne klejnoty,</p>
  <p align="JUSTIFY">Półkozice, i stąd też cała okolica</p>
  </font><p align="JUSTIFY"><font size="4">"Półkozicem" przezwała starego szlachcica.</font></p>
  <font size="4"><p align="JUSTIFY">Czasem też od przysłowia, które bez ustanku</p>
  <p align="JUSTIFY">Powtarzał, nazywano go także "Mopanku";</p>
  <p align="JUSTIFY">Czasem "Szczerbcem", że całą łysinę miał w szczerbach;</p>
  <p align="JUSTIFY">Lecz on zwał się Rębajło, a o jego herbach</p>
  <p align="JUSTIFY">Nie wiadomo. Klucznikiem siebie tytułował,</p>
  <p align="JUSTIFY">Iż ten urząd na zamku przed laty piastował.</p>
  <p align="JUSTIFY">I dotąd nosił wielki pęk kluczów za pasem,</p>
  <p align="JUSTIFY">Uwiązany na taśmie ze srebrnym kutasem.</p>
  <p align="JUSTIFY">Choć nie miał co otwierać, bo zamku podwoje</p>
  <p align="JUSTIFY">Stały otworem, przecież wynalazł drzwi dwoje,</p>
  </font><p align="JUSTIFY"><font size="4">Sam je własnym nakładem naprawił i wstawił,</font></p>
  <font size="4"><p align="JUSTIFY">I drzwi tych odmykaniem codziennie się bawił.</p>
  <p align="JUSTIFY">W jednej z izb pustych obrał mieszkanie dla siebie;</p>
  <p align="JUSTIFY">Mogąc żyć u Hrabiego na łaskawym chlebie,</p>
  <p align="JUSTIFY">Nie chciał, bo wszędzie tęsknił i czuł się niezdrowym,</p>
  </font><p align="JUSTIFY"><font size="4">Jeżeli nie oddychał powietrzem zamkow�m.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Skoro ujrzał Hrabiego, czapkę z głowy schwycił</p>
  <p align="JUSTIFY">I krewnego swych panów ukłonem zaszczycił,</p>
  <p align="JUSTIFY">Chyląc łysinę wielką, świecącą z daleka</p>
  <p align="JUSTIFY">I naciętą od licznych kordów jak nasieka;</p>
  <p align="JUSTIFY">Gładził ją ręką, podszedł i jeszcze raz nisko</p>
  </font><p align="JUSTIFY"><font size="4">Skłoniwszy się, rzekł smutnie: "Mopanku Panisko,</font></p>
  <font size="4"><p align="JUSTIFY">Daruj mnie, że tak mówię, Jaśnie Grafie Panie,</p>
  </font><p align="JUSTIFY"><font size="4">To jest mój zwyczaj, nie zaś nieuszanowanie:</font></p>
  <font size="4"></font><p align="JUSTIFY"><font size="4">"Mopanku" powiadali wszyscy Horeszkowie;</font></p>
  <font size="4"><p align="JUSTIFY">Ostatni Stolnik, pan mój, miał takie przysłowie.</p>
  <p align="JUSTIFY">Czyż to prawda, Mopanku, że Pan grosza skąpisz</p>
  <p align="JUSTIFY">Na proces i ten zamek Soplicom ustąpisz?</p>
  <p align="JUSTIFY">Nie wierzyłem, lecz w całym powiecie tak słychać".</p>
  </font><p align="JUSTIFY"><font size="4">Tu, poglądając w zamek, nie przestawał wzdychać.</font></p>
  <p align="JUSTIFY">&nbsp;</p>
  <font size="4"><p align="JUSTIFY">"Cóż dziwnego? - rzekł Hrabia. - Koszt wielki, a
  nuda</p>
  <p align="JUSTIFY">Jeszcze większa; chcę skończyć, lecz szlachcic maruda</p>
  <p align="JUSTIFY">Upiera się; przewidział, że mię znudzić może.</p>
  <p align="JUSTIFY">Dłużej też nie wytrzymam i dzisiaj broń złożę,</p>
  <p align="JUSTIFY">Przyjmę warunki zgody, jakie mi sąd poda".</p>
  <p align="JUSTIFY">"Zgody? - krzyknął Gerwazy. - Z Soplicami zgoda?</p>
  <p align="JUSTIFY">Z Soplicami, Mopanku?" - To mówiąc wykrzywił</p>
  </font><p align="JUSTIFY"><font size="4">Usta, jakby nad własną mową się zadziwił.</font></p>
  <font size="4"></font><p align="JUSTIFY"><font size="4">"Zgoda i Soplicowie? Mopanku Panisko,</font></p>
  <font size="4"><p align="JUSTIFY">Pan żartuje, co? Zamek, Horeszków siedlisko,</p>
  <p align="JUSTIFY">Ma pójść w ręce Sopliców? Niech Pan tylko raczy</p>
  <p align="JUSTIFY">Zsiąść z konia, pódźmy w zamek, niech no Pan obaczy,</p>
  <p align="JUSTIFY">Pan sam nie wie, co robi; niech się Pan nie wzbrania,</p>
  <p align="JUSTIFY">Zsiadaj Pan!" - i przytrzymał strzemię do zsiadania.</p>
  </font><p align="JUSTIFY">&nbsp;</p>
  <font size="4"><p align="JUSTIFY">Weszli w zamek; Gerwazy stanął w progu sieni:</p>
  <p align="JUSTIFY">"Tu - rzekł - dawni panowie, dworem otoczeni,</p>
  <p align="JUSTIFY">Często siadali w krzesłach w poobiedniej porze.</p>
  <p align="JUSTIFY">Pan godził spory włościan lub w dobrym humorze</p>
  <p align="JUSTIFY">Gościom różne ciekawe historyje prawił</p>
  <p align="JUSTIFY">Albo ich powieściami i żarty się bawił,</p>
  <p align="JUSTIFY">A młodzież na dziedzińcu biła się w palcaty</p>
  </font><p align="JUSTIFY"><font size="4">Lub ujeżdżała pańskie tureckie bachmaty".</font></p>
  <p align="JUSTIFY">&nbsp;</p>
  <font size="4"></font><p align="JUSTIFY"><font size="4">Weszli w sień. - Rzekł Gerwazy: "W tej ogromnej
  sieni</font></p>
  <font size="4"></font><p align="JUSTIFY"><font size="4">Brukowanej nie znajdziesz Pan tyle kamieni,</font></p>
  <font size="4"></font><p align="JUSTIFY"><font size="4">Ile tu pękło beczek wina w dobrych czasach;</font></p>
  <font size="4"></font><p align="JUSTIFY"><font size="4">Szlachta ciągnęła kufy z piwnicy na pasach,</font></p>
  <font size="4"></font><p align="JUSTIFY"><font size="4">Sproszona na sejm albo sejmik powiatowy,</font></p>
  <font size="4"><p align="JUSTIFY">Albo na imieniny pańskie, lub na łowy.</p>
  <p align="JUSTIFY">Podczas uczty na chorze tym kapela stała</p>
  <p align="JUSTIFY">I w organ i w rozliczne instrumenty grała;</p>
  <p align="JUSTIFY">A gdy wnoszono zdrowie, trąby jak w dniu sądnym</p>
  <p align="JUSTIFY">Grzmiały z choru; wiwaty szły ciągiem porządnym:</p>
  <p align="JUSTIFY">Pierwszy wiwat za zdrowie króla Jegomości,</p>
  <p align="JUSTIFY">Potem prymasa, potem królowej Jejmości,</p>
  <p align="JUSTIFY">Potem szlachty i całej Rzeczypospolitej,</p>
  <p align="JUSTIFY">A na koniec, po piątej szklenicy wypitej,</p>
  </font><p align="JUSTIFY"><font size="4">Wnoszono: Kochajmy się! wiwat bez przestanku,</font></p>
  <font size="4"><p align="JUSTIFY">Który, dniem okrzykniony, brzmiał aż do poranku;</p>
  <p align="JUSTIFY">A już gotowe stały cugi i podwody,</p>
  </font><p align="JUSTIFY"><font size="4">Aby każdego odwieźć do jego gospody".</font></p>
  <p align="JUSTIFY">&nbsp;</p>
  <font size="4"><p align="JUSTIFY">Przeszli już kilka komnat; Gerwazy w milczeniu</p>
  <p align="JUSTIFY">Tu wzrok na ścianie wstrzymał, ówdzie na sklepieniu,</p>
  <p align="JUSTIFY">Przywołując pamiątkę tu smutną, tam miłą;</p>
  <p align="JUSTIFY">Czasem, jakby chciał mówić: "Wszystko się skończyło",</p>
  <p align="JUSTIFY">Kiwnął żałośnie głową; czasem machnął ręką.</p>
  <p align="JUSTIFY">Widać, że mu wspomnienie samo było męką</p>
  <p align="JUSTIFY">I że je chciał odpędzić; aż się zatrzymali</p>
  </font><p align="JUSTIFY"><font size="4">Na górze, w wielkiej, niegdyś zwierciadlanej sali;</font></p>
  <font size="4"><p align="JUSTIFY">Dziś wydartych zwierciadeł stały puste ramy,</p>
  <p align="JUSTIFY">Okna bez szyb, z krużgankiem wprost naprzeciw bramy.</p>
  <p align="JUSTIFY">Tu wszedłszy starzec głowę zadumaną skłonił</p>
  <p align="JUSTIFY">I twarz zakrył rękami, a gdy ją odsłonił,</p>
  </font><p align="JUSTIFY"><font size="4">Miała wyraz żałości wielkiej i rozpaczy.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Hrabia, chociaż nie wiedział, co to wszystko znaczy,</p>
  <p align="JUSTIFY">Poglądając w twarz starca czuł jakieś wzruszenie,</p>
  <p align="JUSTIFY">Rękę mu ścisnął; chwilę trwało to milczenie.</p>
  <p align="JUSTIFY">Przerwał je starzec, trzęsąc wzniesioną prawicą:</p>
  <p align="JUSTIFY">"Nie masz zgody, Mopanku, pomiędzy Soplicą</p>
  </font><p align="JUSTIFY"><font size="4">I krwią Horeszków! W Panu krew Horeszków płynie,</font></p>
  <font size="4"><p align="JUSTIFY">Jesteś krewnym Stolnika po matce Łowczynie,</p>
  <p align="JUSTIFY">Która się rodzi z drugiej córki Kasztelana,</p>
  <p align="JUSTIFY">Który był, jak wiadomo, wujem mego Pana.</p>
  <p align="JUSTIFY">Słuchaj Pan historyi swej własnej rodzinnej,</p>
  </font><p align="JUSTIFY"><font size="4">Która się stała właśnie w tej izbie, nie innej.</font></p>
  <font size="4"><p align="JUSTIFY">&nbsp;</p>
  </font><p align="JUSTIFY"><font size="4">"Nieboszczyk pan mój, Stolnik, pierwszy pan w powiecie,</font></p>
  <font size="4"><p align="JUSTIFY">Bogacz i familijant, miał jedyne dziecię,</p>
  <p align="JUSTIFY">Córkę piękną jak anioł; więc się zalecało</p>
  <p align="JUSTIFY">Stolnikównie i szlachty, i paniąt niemało.</p>
  <p align="JUSTIFY">Między szlachtą był jeden wielki paliwoda,</p>
  <p align="JUSTIFY">Kłótnik, Jacek Soplica, zwany &lt;&lt;Wojewoda&gt;&gt;</p>
  <p align="JUSTIFY">Przez żart; w istocie wiele znaczył w województwie,</p>
  <p align="JUSTIFY">Bo rodzinę Sopliców miał jakby w dowództwie</p>
  <p align="JUSTIFY">I trzystu ich kreskami rządził wedle woli,</p>
  <p align="JUSTIFY">Choć sam nic nie posiadał prócz kawałka roli,</p>
  <p align="JUSTIFY">Szabli, i wielkich wąsów od ucha do ucha.</p>
  <p align="JUSTIFY">Owoż pan Stolnik nieraz wzywał tego zucha</p>
  </font><p align="JUSTIFY"><font size="4">I ugaszczał w pałacu, zwłaszcza w czas sejmików,</font></p>
  <font size="4"></font><p align="JUSTIFY"><font size="4">Popularny dla jego krewnych i stronników.</font></p>
  <font size="4"><p align="JUSTIFY">Wąsal tak wzbił się w dumę łaskawem przyjęciem,</p>
  <p align="JUSTIFY">Że mu się uroiło zostać pańskim zięciem.</p>
  <p align="JUSTIFY">Do zamku nie proszony coraz częściej jeździł,</p>
  <p align="JUSTIFY">W końcu u nas jak w swoim domu się zagnieździł</p>
  <p align="JUSTIFY">I już miał się oświadczać, lecz pomiarkowano</p>
  <p align="JUSTIFY">I czarną mu polewkę do stołu podano.</p>
  <p align="JUSTIFY">Podobno Stolnikównie wpadł Soplica w oko,</p>
  </font><p align="JUSTIFY"><font size="4">Ale przed rodzicami taiła głęboko.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Było to za Kościuszki czasów; Pan popierał</p>
  <p align="JUSTIFY">Prawo trzeciego maja i już szlachtę zbierał,</p>
  <p align="JUSTIFY">Aby konfederatom ciągnąć ku pomocy,</p>
  <p align="JUSTIFY">Gdy nagle Moskwa zamek opasała w nocy:</p>
  <p align="JUSTIFY">Ledwie był czas z możdzerza na trwogę wypalić,</p>
  <p align="JUSTIFY">Podwoje dolne zamknąć i ryglem zawalić.</p>
  </font><p align="JUSTIFY"><font size="4">W zamku całym był tylko pan Stolnik, ja, Pani,</font></p>
  <font size="4"></font><p align="JUSTIFY"><font size="4">Kuchmistrz i dwóch kuchcików, wszyscy trzej pijani,</font></p>
  <font size="4"><p align="JUSTIFY">Proboszcz, lokaj, hajducy czterej, ludzie śmiali;</p>
  <p align="JUSTIFY">Więc za strzelby, do okien; aż tu tłum Moskali,</p>
  <p align="JUSTIFY">Krzycząc: &lt;&lt;ura!&gt;&gt; od bramy wali po tarasie;</p>
  <p align="JUSTIFY">My im ze strzelb dziesięciu palnęli: &lt;&lt;a zasie!&gt;&gt;</p>
  <p align="JUSTIFY">Nic tam nie było widać; słudzy bez ustanku</p>
  <p align="JUSTIFY">Strzelali z dolnych pięter, a ja i Pan z ganku.</p>
  <p align="JUSTIFY">Wszystko szło pięknym ładem, choć w tak wielkiej trwodze:</p>
  <p align="JUSTIFY">Dwadzieścia strzelb leżało tu, na tej podłodze,</p>
  <p align="JUSTIFY">Wystrzeliliśmy jedną, podawano drugą;</p>
  </font><p align="JUSTIFY"><font size="4">Ksiądz proboszcz zatrudniał się czynnie tą usługą</font></p>
  <font size="4"></font><p align="JUSTIFY"><font size="4">I Pani, i Panienka, i nadworne panny;</font></p>
  <font size="4"><p align="JUSTIFY">Trzech było strzelców, a szedł ogień nieustanny;</p>
  </font><p align="JUSTIFY"><font size="4">Grad kul sypały z dołu moskiewskie piechury,</font></p>
  <font size="4"></font><p align="JUSTIFY"><font size="4">My z rzadka, ale celniej dogrzewali z góry.</font></p>
  <font size="4"><p align="JUSTIFY">Trzy razy aż pode drzwi to chłopstwo się wparło,</p>
  <p align="JUSTIFY">Ale za każdym razem trzech nogi zadarło.</p>
  <p align="JUSTIFY">Więc uciekli pod lamus; a już był poranek.</p>
  <p align="JUSTIFY">Pan Stolnik wesoł wyszedł ze strzelbą na ganek</p>
  <p align="JUSTIFY">I skoro spod lamusa Moskal łeb wychylił,</p>
  <p align="JUSTIFY">On dawał zaraz ognia, a nigdy nie mylił;</p>
  <p align="JUSTIFY">Za każdym razem czarny kaszkiet w trawę padał</p>
  <p align="JUSTIFY">I już się rzadko który zza ściany wykradał.</p>
  </font><p align="JUSTIFY">&nbsp;</p>
  <font size="4"><p align="JUSTIFY">Stolnik, widząc strwożone swe nieprzyjaciele,</p>
  <p align="JUSTIFY">Myślił zrobić wycieczkę, porwał karabelę</p>
  <p align="JUSTIFY">I z ganku krzycząc sługom wydawał rozkazy;</p>
  <p align="JUSTIFY">Obróciwszy się do mnie, rzekł: &lt;&lt;Za mną, Gerwazy!&gt;&gt;</p>
  <p align="JUSTIFY">Wtem strzelono spod bramy, Stolnik się zająknął,</p>
  <p align="JUSTIFY">Zaczerwienił się, zbladnął, chciał mówić, krwią chrząknął;</p>
  <p align="JUSTIFY">Postrzegłem wtenczas kulę, wpadła w piersi same;</p>
  <p align="JUSTIFY">Pan, słaniając się, palcem ukazał na bramę.</p>
  <p align="JUSTIFY">Poznałem tego łotra Soplicę! Poznałem!</p>
  <p align="JUSTIFY">Po wzroście i po wąsach! Jego to postrzałem</p>
  </font><p align="JUSTIFY"><font size="4">Zginął Stolnik, widziałem! Łotr jeszcze do góry</font></p>
  <font size="4"><p align="JUSTIFY">Wzniesioną trzymał strzelbę, jeszcze dym szedł z
  rury!</p>
  <p align="JUSTIFY">Wziąłem go na cel, zbójca stał jak skamieniały!</p>
  <p align="JUSTIFY">Dwa razy dałem ognia, i oba wystrzały</p>
  <p align="JUSTIFY">Chybiły; czym ze złości, czy z żalu źle mierzył...</p>
  </font><p align="JUSTIFY"><font size="4">Usłyszałem wrzask kobiet, spójrzałem, - Pan nie żył".</font></p>
  <p align="JUSTIFY">&nbsp;</p>
  <font size="4"><p align="JUSTIFY">Tu Gerwazy umilknął i łzami się zalał;</p>
  <p align="JUSTIFY">Potem rzekł kończąc: "Moskal już wrota wywalał;</p>
  <p align="JUSTIFY">Bo po śmierci Stolnika stałem bezprzytomnie</p>
  <p align="JUSTIFY">I nie wiedziałem, co się działo wokoło mnie;</p>
  <p align="JUSTIFY">Szczęściem, na odsiecz przyszedł nam Parafianowicz,</p>
  </font><p align="JUSTIFY"><font size="4">Przywiodłszy Mickiewiczów dwiestu z Horbatowicz,</font></p>
  <font size="4"><p align="JUSTIFY">Którzy są szlachta liczna i dzielna, człek w człeka,</p>
  </font><p align="JUSTIFY"><font size="4">A nienawidzą rodu Sopliców od wieka.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Tak zginął pan potężny, pobożny i prawy,</p>
  <p align="JUSTIFY">Który miał w domu krzesła, wstęgi i buławy,</p>
  <p align="JUSTIFY">Ojciec włościan, brat szlachty; i nie miał po sobie</p>
  <p align="JUSTIFY">Syna, który by zemstę poprzysiągł na grobie!</p>
  <p align="JUSTIFY">Ale miał sługi wierne; ja w krew jego rany</p>
  <p align="JUSTIFY">Obmoczyłem mój rapier, Scyzorykiem zwany</p>
  <p align="JUSTIFY">(Zapewne Pan o moim słyszał Scyzoryku,</p>
  <p align="JUSTIFY">Sławnym na każdym sejmie, targu i sejmiku).</p>
  </font><p align="JUSTIFY"><font size="4">Przysiągłem wyszczerbić go na Sopliców karkach;</font></p>
  <font size="4"><p align="JUSTIFY">Ścigałem ich na sejmach, zajazdach, jarmarkach;</p>
  <p align="JUSTIFY">Dwóch zarąbałem w kłótni, dwóch na pojedynku;</p>
  <p align="JUSTIFY">Jednego podpaliłem w drewnianym budynku,</p>
  <p align="JUSTIFY">Kiedyśmy zajeżdżali z Rymszą Korelicze,</p>
  <p align="JUSTIFY">Upiekł się tam jak piskorz; a tych nie policzę,</p>
  <p align="JUSTIFY">Którym uszy obciąłem. Jeden tylko został,</p>
  <p align="JUSTIFY">Który dotąd ode mnie pamiątki nie dostał!</p>
  <p align="JUSTIFY">Rodzoniutki braciszek owego wąsala</p>
  <p align="JUSTIFY">Żyje dotąd, i z swoich bogactw się przechwala,</p>
  <p align="JUSTIFY">Zamku Horeszków tyka swych kopców krawędzią,</p>
  </font><p align="JUSTIFY"><font size="4">Szanowany w powiecie, ma urząd, jest sędzią!</font></p>
  <font size="4"></font><p align="JUSTIFY"><font size="4">I Pan mu zamek oddasz? niecne jego nogi</font></p>
  <font size="4"><p align="JUSTIFY">Mają krew Pana mego zetrzeć z tej podłogi?</p>
  <p align="JUSTIFY">O, nie! Póki Gerwazy ma choć za grosz duszy</p>
  <p align="JUSTIFY">I tyle sił, że jednym małym palcem ruszy</p>
  </font><p align="JUSTIFY"><font size="4">Scyzoryk swój, wiszący dotychczas na ścianie,</font></p>
  <font size="4"><p align="JUSTIFY">Póty Soplica tego zamku nie dostanie!"</p>
  </font><p align="JUSTIFY">&nbsp;</p>
  <font size="4"><p align="JUSTIFY">"O! - krzyknął Hrabia, ręce podnosząc do góry
  -</p>
  <p align="JUSTIFY">Dobre miałem przeczucie, żem lubił te mury!</p>
  <p align="JUSTIFY">Choć nie wiedziałem, że w nich taki skarb się mieści,</p>
  <p align="JUSTIFY">Tyle scen dramatycznych i tyle powieści!</p>
  <p align="JUSTIFY">Skoro zamek mych przodków Soplicom zagrabię,</p>
  </font><p align="JUSTIFY"><font size="4">Ciebie osadzę w murach jak mego burgrabię;</font></p>
  <font size="4"><p align="JUSTIFY">Twoja powieść, Gerwazy, zajęła mię mocno.</p>
  <p align="JUSTIFY">Szkoda, żeś mię nie przywiódł tu w godzinę nocną;</p>
  <p align="JUSTIFY">Udrapowany płaszczem siadłbym na ruinach,</p>
  <p align="JUSTIFY">A ty byś mi o krwawych rozpowiadał czynach;</p>
  <p align="JUSTIFY">Szkoda, że masz niewielki dar opowiadania!</p>
  <p align="JUSTIFY">Nieraz takie słyszałem i czytam podania;</p>
  <p align="JUSTIFY">W Angliji i w Szkocyi każdy zamek lordów,</p>
  <p align="JUSTIFY">W Niemczech każdy dwór grafów był teatrem mordów!</p>
  <p align="JUSTIFY">W każdej dawnej, szlachetnej, potężnej rodzinie</p>
  <p align="JUSTIFY">Jest wieść o jakimś krwawym lub zdradzieckim czynie,</p>
  </font><p align="JUSTIFY"><font size="4">Po którym zemsta spływa na dziedziców w spadku:</font></p>
  <font size="4"><p align="JUSTIFY">W Polsce pierwszy raz słyszę o takim wypadku.</p>
  <p align="JUSTIFY">Czuję, że we mnie mężnych krew Horeszków płynie!</p>
  <p align="JUSTIFY">Wiem, co winienem sławie i mojej rodzinie.</p>
  <p align="JUSTIFY">Tak! Muszę zerwać wszelkie z Soplicą układy,</p>
  <p align="JUSTIFY">Choćby do pistoletów przyszło lub do szpady!</p>
  <p align="JUSTIFY">Honor każe".</p>
  <p align="JUSTIFY">Rzekł, ruszył uroczystym krokiem,</p>
  <p align="JUSTIFY">A Gerwazy szedł z tyłu w milczeniu głębokiem.</p>
  <p align="JUSTIFY">Przed bramą stanął Hrabia, sam do siebie gadał,</p>
  <p align="JUSTIFY">Poglądając na zamek prędko na koń wsiadał,</p>
  <p align="JUSTIFY">Tak samotną rozmowę kończąc roztargniony:</p>
  </font><p align="JUSTIFY"><font size="4">"Szkoda, że ten Soplica stary nie ma żony,</font></p>
  <font size="4"><p align="JUSTIFY">Lub córki pięknej, której ubóstwiałbym wdzięki;</p>
  <p align="JUSTIFY">Kochając i nie mogąc otrzymać jej ręki,</p>
  <p align="JUSTIFY">Nowa by się w powieści zrobiła zawiłość:</p>
  </font><p align="JUSTIFY"><font size="4">Tu serce, tam powinność! tu zemsta, tam miłość!"</font></p>
  <p align="JUSTIFY">&nbsp;</p>
  <font size="4"><p align="JUSTIFY">Tak szepcąc spiął ostrogi; koń leciał do dworu,</p>
  <p align="JUSTIFY">Gdy z drugiej strony strzelcy wyjeżdżali z boru;</p>
  <p align="JUSTIFY">Hrabia lubił myślistwo; ledwie strzelców zoczył,</p>
  <p align="JUSTIFY">Zapomniawszy o wszystkiem, prosto ku nim skoczył,</p>
  <p align="JUSTIFY">Mijając bramę, ogród, płoty, gdy w zawrocie</p>
  <p align="JUSTIFY">Obejrzał się i konia zatrzymał przy płocie.</p>
  <p align="JUSTIFY">Był sad. </p>
  <p align="JUSTIFY">Drzewa owocne, zasadzone w rzędy,</p>
  <p align="JUSTIFY">Ocieniały szerokie pole; spodem grzędy.</p>
  <p align="JUSTIFY">Tu kapusta, sędziwe schylając łysiny,</p>
  <p align="JUSTIFY">Siedzi i zda się dumać o losach jarzyny;</p>
  <p align="JUSTIFY">Tam, plącząc strąki w marchwi zielonej warkoczu,</p>
  <p align="JUSTIFY">Wysmukły bob obraca na nią tysiąc oczu;</p>
  <p align="JUSTIFY">Owdzie podnosi złotą kitę kukuruza;</p>
  <p align="JUSTIFY">Gdzieniegdzie otyłego widać brzuch harbuza,</p>
  <p align="JUSTIFY">Który od swej łodygi aż w daleką stronę</p>
  <p align="JUSTIFY">Wtoczył się jak gość między buraki czerwone.</p>
  <p align="JUSTIFY">Grzędy rozjęte miedzą; na każdym przykopie</p>
  </font><p align="JUSTIFY"><font size="4">Stoją jakby na straży w szeregach konopie,</font></p>
  <font size="4"></font><p align="JUSTIFY"><font size="4">Cyprysy jarzyn: ciche, proste i zielone.</font></p>
  <font size="4"><p align="JUSTIFY">Ich liście i woń służą grzędom za obronę,</p>
  <p align="JUSTIFY">Bo przez ich liście nie śmie przecisnąć się żmija.</p>
  <p align="JUSTIFY">A ich woń gąsienice i owad zabija.</p>
  <p align="JUSTIFY">Dalej maków białawe górują badyle;</p>
  <p align="JUSTIFY">Na nich, myślisz, iż rojem usiadły motyle,</p>
  <p align="JUSTIFY">Trzepiecąc skrzydełkami, na których się mieni</p>
  <p align="JUSTIFY">Z rozmaitością tęczy blask drogich kamieni:</p>
  <p align="JUSTIFY">Tylą farb żywych, różnych mak zrzenicę mami.</p>
  <p align="JUSTIFY">W środku kwiatów, jak pełnia pomiędzy gwiazdami,</p>
  <p align="JUSTIFY">Krągły słonecznik licem wielkiem, gorejącem,</p>
  </font><p align="JUSTIFY"><font size="4">Od wschodu do zachodu kręci się za słońcem.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Pod płotem wąskie, długie, wypukłe pagórki,</p>
  </font><p align="JUSTIFY"><font size="4">Bez drzew, krzewów i kwiatów: ogród na ogórki..</font></p>
  <font size="4"><p align="JUSTIFY">Pięknie wyrosły; liściem wielkim, rozłożystym,</p>
  <p align="JUSTIFY">Okryły grzędy jakby kobiercem fałdzistym.</p>
  <p align="JUSTIFY">Pośrodku szła dziewczyna, w bieliznę ubrana,</p>
  <p align="JUSTIFY">W majowej zieloności tonąc po kolana;</p>
  <p align="JUSTIFY">Z grząd zniżając się w bruzdy, zdała się nie stąpać,</p>
  <p align="JUSTIFY">Ale pływać po liściach, w ich barwie się kąpać.</p>
  <p align="JUSTIFY">Słomianym kapeluszem osłoniła głowę,</p>
  <p align="JUSTIFY">Od skroni powiewały dwie wstążki różowe</p>
  <p align="JUSTIFY">I kilka puklów światłych, rozwitych warkoczy;</p>
  <p align="JUSTIFY">Na ręku miała koszyk, w dół spuściła oczy,</p>
  </font><p align="JUSTIFY"><font size="4">Prawą rękę podniosła, niby do chwytania;</font></p>
  <font size="4"><p align="JUSTIFY">Jako dziewczę, gdy rybki w kąpieli ugania</p>
  <p align="JUSTIFY">Bawiące się z jej nóżką, tak ona co chwila</p>
  <p align="JUSTIFY">Z rękami i koszykiem po owoc się schyla,</p>
  </font><p align="JUSTIFY"><font size="4">Który stopą natrąci lub dostrzeże okiem.</font></p>
  <font size="4"><p align="JUSTIFY">&nbsp;</p>
  </font><p align="JUSTIFY"><font size="4">Pan Hrabia, zachwycony tak cudnym widokiem,</font></p>
  <font size="4"><p align="JUSTIFY">Stał cicho. Słysząc tętent towarzyszów w dali,</p>
  <p align="JUSTIFY">Ręką dał znak, ażeby wstrzymać konie; stali.</p>
  <p align="JUSTIFY">On patrzył z wyciągniętą szyją, jak dziobaty</p>
  <p align="JUSTIFY">Żuraw, z dala od stada gdy odprawia czaty</p>
  <p align="JUSTIFY">Stojąc na jednej nodze, z czujnemi oczyma,</p>
  </font><p align="JUSTIFY"><font size="4">I, by nie zasnąć, kamień w drugiej nodze trzyma.</font></p>
  <font size="4"><p align="JUSTIFY">&nbsp;</p>
  </font><p align="JUSTIFY"><font size="4">Zbudził Hrabiego szelest na plecach i skroni;</font></p><font size="4">
  <p align="JUSTIFY">Był to bernardyn, kwestarz Robak, a miał w dłoni</p>
  <p align="JUSTIFY">Podniesione do góry węzłowate sznurki:</p>
  <p align="JUSTIFY">"Ogórków chcesz Waść? - krzyknął. - Oto masz ogórki.</p>
  <p align="JUSTIFY">Wara, Panie, od szkody, na tutejszej grzędzie</p>
  <p align="JUSTIFY">Nie dla Waszeci owoc, nic z tego nie będzie".</p>
  <p align="JUSTIFY">Potem palcem pogroził, kaptura poprawił</p>
  <p align="JUSTIFY">I odszedł. Hrabia jeszcze chwilę w miejscu bawił.</p>
  <p align="JUSTIFY">Śmiejąc się i klnąc razem tej nagłej przeszkodzie;</p>
  <p align="JUSTIFY">Okiem powrócił w ogród: ale już w ogrodzie</p>
  <p align="JUSTIFY">Nie było jej; mignęła tylko śród okienka</p>
  <p align="JUSTIFY">Jej różowa wstążeczka i biała sukienka.</p>
  <p align="JUSTIFY">Widać na grzędach, jaką przeleciała drogą,</p>
  <p align="JUSTIFY">Bo liść zielony, w biegu potrącony nogą,</p>
  <p align="JUSTIFY">Podnosił się, drżał chwilę, aż się uspokoił,</p>
  <p align="JUSTIFY">Jak woda, którą ptaszek skrzydłami rozkroił.</p>
  <p align="JUSTIFY">A na miejscu, gdzie stała, tylko porzucony</p>
  <p align="JUSTIFY">Koszyk mały z rokity, denkiem wywrócony,</p>
  <p align="JUSTIFY">Pogubiwszy owoce, na liściach zawisał</p>
  </font><p align="JUSTIFY"><font size="4">I wśród fali zielonej jeszcze się kołysał.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Po chwili wszędzie było samotnie i głucho.</p>
  <p align="JUSTIFY">Hrabia oczy w dom utkwił i natężył ucho,</p>
  </font><p align="JUSTIFY"><font size="4">Zawsze dumał, a strzelcy zawsze nieruchomie</font></p>
  <font size="4"><p align="JUSTIFY">Za nim stali. - Aż w cichym i samotnym domie</p>
  <p align="JUSTIFY">Wszczął się naprzód szmer, potem gwar i krzyk wesoły,</p>
  <p align="JUSTIFY">Jak w ulu pustym, kiedy weń wlatują pszczoły:</p>
  <p align="JUSTIFY">Był to znak, że wracali goście z polowania</p>
  </font><p align="JUSTIFY"><font size="4">I krzątała się służba około śniadania.</font></p>
  <p align="JUSTIFY">&nbsp;</p>
  <font size="4"></font><p align="JUSTIFY"><font size="4">Jakoż po wszystkich izbach panował ruch wielki,</font></p>
  <font size="4"></font><p align="JUSTIFY"><font size="4">Roznoszono potrawy, sztuczce i butelki;</font></p>
  <font size="4"><p align="JUSTIFY">Mężczyźni, tak jak weszli, w swych zielonych
  strojach,</p>
  </font><p align="JUSTIFY"><font size="4">Z talerzami, z szklankami chodząc po pokojach,</font></p>
  <font size="4"><p align="JUSTIFY">Jedli, pili lub wsparci na okien uszakach,</p>
  <p align="JUSTIFY">Rozprawiali o flintach, chartach i szarakach;</p>
  <p align="JUSTIFY">Podkomorstwo i Sędzia przy stole, a w kątku</p>
  <p align="JUSTIFY">Panny szeptały z sobą; nie było porządku,</p>
  <p align="JUSTIFY">Jaki się przy obiadach i wieczerzach chowa.</p>
  <p align="JUSTIFY">Była to w staropolskim domie moda nowa;</p>
  <p align="JUSTIFY">Przy śniadaniach pan Sędzia, choć nierad, pozwalał</p>
  </font><p align="JUSTIFY"><font size="4">Na taki nieporządek, lecz go nie pochwalał.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Różne też były dla dam i mężczyzn potrawy:</p>
  <p align="JUSTIFY">Tu roznoszono tace z całą służbą kawy,</p>
  <p align="JUSTIFY">Tace ogromne, w kwiaty ślicznie malowane,</p>
  <p align="JUSTIFY">Na nich kurzące wonnie imbryki blaszane</p>
  <p align="JUSTIFY">I z porcelany saskiej złote filiżanki;</p>
  </font><p align="JUSTIFY"><font size="4">Przy każdej garnuszeczek mały do śmietanki.</font></p>
  <font size="4"><p align="JUSTIFY">Takiej kawy jak w Polszcze nie ma w żadnym kraju:</p>
  </font><p align="JUSTIFY"><font size="4">W Polszcze, w domu porządnym, z dawnego zwyczaju,</font></p>
  <font size="4"></font><p align="JUSTIFY"><font size="4">Jest do robienia kawy osobna niewiasta,</font></p>
  <font size="4"></font><p align="JUSTIFY"><font size="4">Nazywa się kawiarka; ta sprowadza z miasta</font></p>
  <font size="4"><p align="JUSTIFY">Lub z wicin bierze ziarna w najlepszym gatunku</p>
  </font><p align="JUSTIFY"><font size="4">I zna tajne sposoby gotowania trunku,</font></p>
  <font size="4"><p align="JUSTIFY">Który ma czarność węgla, przejrzystość bursztynu,</p>
  <p align="JUSTIFY">Zapach moki i gęstość miodowego płynu.</p>
  <p align="JUSTIFY">Wiadomo, czem dla kawy jest dobra śmietana;</p>
  </font><p align="JUSTIFY"><font size="4">Na wsi nietrudno o nię: bo kawiarka z rana,</font></p>
  <font size="4"></font><p align="JUSTIFY"><font size="4">Przystawiwszy imbryki, odwiedza mleczarnie</font></p>
  <font size="4"></font><p align="JUSTIFY"><font size="4">I sama lekko świeży nabiału kwiat garnie</font></p>
  <font size="4"><p align="JUSTIFY">Do każdej filiżanki w osobny garnuszek,</p>
  </font><p align="JUSTIFY"><font size="4">Aby każdą z nich ubrać w osobny kożuszek.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Panie starsze już wcześniej wstawszy piły kawę,</p>
  <p align="JUSTIFY">Teraz drugą dla siebie zrobiły potrawę:</p>
  <p align="JUSTIFY">Z gorącego, śmietaną bielonego piwa,</p>
  </font><p align="JUSTIFY"><font size="4">W którym twaróg gruzłami posiekany pływa.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Zaś dla mężczyzn więdliny leżą do wyboru:</p>
  </font><p align="JUSTIFY"><font size="4">Półgęski tłuste, kumpia, skrzydliki ozoru,</font></p>
  <font size="4"></font><p align="JUSTIFY"><font size="4">Wszystkie wyborne, wszystkie sposobem domowym</font></p>
  <font size="4"><p align="JUSTIFY">Uwędzone w kominie dymem jałowcowym;</p>
  <p align="JUSTIFY">W końcu wniesiono zrazy na ostatnie danie:</p>
  </font><p align="JUSTIFY"><font size="4">Takie bywało w domu Sędziego śniadanie.</font></p>
  <p align="JUSTIFY">&nbsp;</p>
  <font size="4"><p align="JUSTIFY">We dwóch izbach dwa różne skupiły się grona:</p>
  <p align="JUSTIFY">Starszyzna, przy stoliku małym zgromadzona,</p>
  <p align="JUSTIFY">Mówiła o sposobach nowych gospodarskich,</p>
  <p align="JUSTIFY">O nowych, coraz sroższych ukazach cesarskich;</p>
  <p align="JUSTIFY">Podkomorzy krążące o wojnie pogłoski</p>
  <p align="JUSTIFY">Oceniał i wyciągał polityczne wnioski.</p>
  <p align="JUSTIFY">Panna Wojska włożywszy okulary sine,</p>
  <p align="JUSTIFY">Zabawiała kabałą z kart Podkomorzynę.</p>
  <p align="JUSTIFY">W drugiej izbie toczyła młodzież rzecz o łowach,</p>
  </font><p align="JUSTIFY"><font size="4">W spokojniejszych i ciszszych niż zwykle rozmowach:</font></p>
  <font size="4"></font><p align="JUSTIFY"><font size="4">Bo Asesor i Rejent, oba mówcy wielcy,</font></p>
  <font size="4"><p align="JUSTIFY">Pierwsi znawcy myślistwa i najlepsi strzelcy,</p>
  <p align="JUSTIFY">Siedzieli przeciw sobie mrukliwi i gniewni;</p>
  </font><p align="JUSTIFY"><font size="4">Oba dobrze poszczuli, oba byli pewni</font></p>
  <font size="4"><p align="JUSTIFY">Zwycięstwa swoich chartów, gdy pośród równiny</p>
  <p align="JUSTIFY">Znalazł się zagon chłopskiej nie zżętej jarzyny;</p>
  <p align="JUSTIFY">Tam wpadł zając: już Kusy, już go Sokół imał,</p>
  <p align="JUSTIFY">Gdy Sędzia dojeżdżaczy na miedzy zatrzymał;</p>
  <p align="JUSTIFY">Musieli być posłuszni, chociaż w wielkim gniewie;</p>
  <p align="JUSTIFY">Psy powróciły same: i nikt pewnie nie wie,</p>
  <p align="JUSTIFY">Czy źwierz uszedł, czy wzięty; nikt zgadnąć nie zdoła,</p>
  <p align="JUSTIFY">Czy wpadł w paszczę Kusego, czyli też Sokoła,</p>
  </font><p align="JUSTIFY"><font size="4">Czyli obódwu razem: różnie sądzą strony</font></p>
  <font size="4"></font><p align="JUSTIFY"><font size="4">I spór na dalsze czasy trwał nie rozstrzygniony.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Wojski stary od izby do izby przechodził,</p>
  <p align="JUSTIFY">Po obu stronach oczy roztargnione wodził,</p>
  <p align="JUSTIFY">Nie mieszał się w myśliwych ni w starców rozmowę</p>
  <p align="JUSTIFY">I widać, że czem innym zajętą miał głowę;</p>
  <p align="JUSTIFY">Nosił skórzaną plackę: czasem w miejscu stanie,</p>
  </font><p align="JUSTIFY"><font size="4">Duma długo i - muchę zabije na ścianie.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Tadeusz z Telimeną, pomiędzy izbami</p>
  <p align="JUSTIFY">Stojąc we drzwiach na progu, rozmawiali sami;</p>
  <p align="JUSTIFY">Niewielki oddzielał ich od słuchaczów przedział,</p>
  <p align="JUSTIFY">Więc szeptali; Tadeusz teraz się dowiedział:</p>
  </font><p align="JUSTIFY"><font size="4">Że ciocia Telimena jest bogata pani,</font></p>
  <font size="4"><p align="JUSTIFY">Że nie są kanonicznie z sobą powiązani</p>
  <p align="JUSTIFY">Zbyt bliskim pokrewieństwem; i nawet niepewno,</p>
  <p align="JUSTIFY">Czy ciocia Telimena jest synowca krewną,</p>
  <p align="JUSTIFY">Choć ją stryj zowie siostrą, bo wspólni rodzice</p>
  <p align="JUSTIFY">Tak ich kiedyś nazwali mimo lat różnicę;</p>
  <p align="JUSTIFY">Że potem ona, żyjąc w stolicy czas długi,</p>
  <p align="JUSTIFY">Wyrządziła nieźmierne Sędziemu usługi;</p>
  <p align="JUSTIFY">Stąd ją Sędzia szanował bardzo i przed światem</p>
  <p align="JUSTIFY">Lubił, może z próżności, nazywać się bratem,</p>
  <p align="JUSTIFY">Czego mu Telimena przez przyjaźń nie wzbrania.</p>
  <p align="JUSTIFY">Ulżyły Tadeusza sercu te wyznania.</p>
  <p align="JUSTIFY">Wiele też innych rzeczy sobie oświadczyli;</p>
  </font><p align="JUSTIFY"><font size="4">A wszystko to się stało w jednej krótkiej chwili.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Ale w izbie na prawo, kusząc Asesora,</p>
  <p align="JUSTIFY">Rzekł Rejent mimojazdem: "Ja mówiłem wczora,</p>
  <p align="JUSTIFY">Że polowanie nasze udać się nie może:</p>
  <p align="JUSTIFY">Jeszcze zbyt wcześnie, jeszcze na pniu stoi zboże</p>
  <p align="JUSTIFY">I mnóstwo sznurów chłopskiej nie zżętej jarzyny;</p>
  <p align="JUSTIFY">Stąd i Hrabia nie przybył mimo zaprosiny.</p>
  <p align="JUSTIFY">Hrabia na polowaniu bardzo dobrze zna się,</p>
  <p align="JUSTIFY">Nieraz gadał o łowów i miejscu, i czasie;</p>
  <p align="JUSTIFY">Hrabia chował się w obcych krajach od dzieciństwa</p>
  <p align="JUSTIFY">I powiada, że to jest znakiem barbarzyństwa</p>
  <p align="JUSTIFY">Polować tak jak u nas, bez żadnego względu</p>
  <p align="JUSTIFY">Na artykuły ustaw, przepisy urzędu,</p>
  <p align="JUSTIFY">Nie szanując niczyich kopców ani miedzy,</p>
  <p align="JUSTIFY">Jeździć po cudzym gruncie bez dziedzica wiedzy;</p>
  <p align="JUSTIFY">Wiosną równie jak latem zbiegać pola, knieje,</p>
  <p align="JUSTIFY">Zabijać nieraz lisa, właśnie gdy linieje,</p>
  <p align="JUSTIFY">Albo cierpieć, iż kotną samicę zajęczą</p>
  <p align="JUSTIFY">Charty w runi uszczują, a raczej zamęczą,</p>
  <p align="JUSTIFY">Z wielką szkodą źwierzyny. Stąd się Hrabia żali,</p>
  <p align="JUSTIFY">Że cywilizacyja większa u Moskali,</p>
  </font><p align="JUSTIFY"><font size="4">Bo tam o polowaniu są ukazy cara</font></p>
  <font size="4"><p align="JUSTIFY">I dozor policyi, i na winnych kara".</p>
  <p align="JUSTIFY">&nbsp;</p>
  <p align="JUSTIFY">Telimena, ku lewej iźbie obrócona,</p>
  <p align="JUSTIFY">Wachlując batystową chusteczką ramiona,</p>
  <p align="JUSTIFY">"Jak mamę kocham - rzekła - Hrabia się nie myli.</p>
  <p align="JUSTIFY">Znam ja dobrze Rosyją. Państwo nie wierzyli,</p>
  <p align="JUSTIFY">Gdy im nieraz mówiłam, jak tam z wielu względów</p>
  <p align="JUSTIFY">Godna pochwały czujność i srogość urzędów.</p>
  <p align="JUSTIFY">Byłam ja w Petersburgu nie raz, nie dwa razy!</p>
  <p align="JUSTIFY">Miłe wspomnienia! wdzięczne przeszłości obrazy!</p>
  <p align="JUSTIFY">Co za miasto! Nikt z Panów nie był w Petersburku?</p>
  </font><p align="JUSTIFY"><font size="4">Chcecie może plan widzieć? Mam plan miasta w biórku.</font></p>
  <p align="JUSTIFY">&nbsp;</p>
  <font size="4"></font><p align="JUSTIFY"><font size="4">Latem świat petersburski zwykł mieszkać na daczy,</font></p>
  <font size="4"><p align="JUSTIFY">To jest w pałacach wiejskich (dacza wioskę znaczy).</p>
  </font><p align="JUSTIFY"><font size="4">Mieszkałam w pałacyku, tuż nad Newą rzeką,</font></p>
  <font size="4"></font><p align="JUSTIFY"><font size="4">Niezbyt blisko od miasta i niezbyt daleko,</font></p>
  <font size="4"><p align="JUSTIFY">Na niewielkim, umyślnie sypanym pagórku.</p>
  <p align="JUSTIFY">Ach, co to był za domek! plan mam dotąd w biórku.</p>
  <p align="JUSTIFY">Otóż, na me nieszczęście, najął dom w sąsiedztwie</p>
  <p align="JUSTIFY">Jakiś mały czynownik siedzący na śledztwie;</p>
  <p align="JUSTIFY">Trzymał kilkoro chartów; co to za męczarnie,</p>
  <p align="JUSTIFY">Gdy blisko mieszka mały czynownik i psiarnie!</p>
  <p align="JUSTIFY">Ilekroć z książką wyszłam sobie do ogrodu</p>
  </font><p align="JUSTIFY"><font size="4">Użyć księżyca blasku, wieczornego chłodu,</font></p>
  <font size="4"><p align="JUSTIFY">Zaraz i pies przyleciał i kręcił ogonem,</p>
  <p align="JUSTIFY">I strzygł uszami, właśnie jakby był szalonym.</p>
  <p align="JUSTIFY">Nieraz się nalękałam. Serce mi wróżyło</p>
  <p align="JUSTIFY">Z tych psów jakieś nieszczęście: tak się też zdarzyło.</p>
  <p align="JUSTIFY">Bo gdym szła do ogrodu pewnego poranka,</p>
  <p align="JUSTIFY">Chart u nóg mych zadławił mojego kochanka</p>
  <p align="JUSTIFY">Bonończyka! Ach, była to rozkoszna psina!</p>
  <p align="JUSTIFY">Miałam ją w podarunku od księcia Sukina</p>
  <p align="JUSTIFY">Na pamiątkę; rozumna, żywa jak wiewiórka,</p>
  <p align="JUSTIFY">Mam jej portrecik, tylko nie chcę iść do biórka.</p>
  <p align="JUSTIFY">Widząc ją zadławioną, z wielkiej alteracji</p>
  </font><p align="JUSTIFY"><font size="4">Dostałam mdłości, spazmów, serca palpitacji.</font></p>
  <font size="4"><p align="JUSTIFY">&nbsp;</p>
  </font><p align="JUSTIFY"><font size="4">Może by gorzej jeszcze z moim zdrowiem było;</font></p><font size="4">
  <p align="JUSTIFY">Szczęściem, nadjechał właśnie z wizytą Kiryło</p>
  <p align="JUSTIFY">Gawrylicz Kozodusin, Wielki Łowczy Dworu,</p>
  <p align="JUSTIFY">Pyta się o przyczynę tak złego humoru.</p>
  <p align="JUSTIFY">Każe wnet urzędnika przyciągnąć za uszy;</p>
  <p align="JUSTIFY">Staje pobladły, drżący i prawie bez duszy.</p>
  <p align="JUSTIFY">&lt;&lt;Jak śmiesz&gt;&gt; - krzyknął Kiryło piorunowym głosem -</p>
  <p align="JUSTIFY">Szczuć wiosną łanię kotną tuż pod carskim nosem?&gt;&gt;</p>
  <p align="JUSTIFY">Osłupiały czynownik darmo się zaklinał,</p>
  <p align="JUSTIFY">Że polowania dotąd jeszcze nie zaczynał.</p>
  </font><p align="JUSTIFY"><font size="4">Że z Wielkiego Łowczego wielkim pozwoleniem</font></p>
  <font size="4"><p align="JUSTIFY">Zwierz uszczuty zda mu się być psem, nie jeleniem.</p>
  <p align="JUSTIFY">&lt;&lt;Jak to? - krzyknął Kiryło - to śmiałbyś, hultaju,</p>
  <p align="JUSTIFY">Znać się lepiej na łowach i źwierząt rodzaju</p>
  <p align="JUSTIFY">Niżli ja, Kozodusin, Carski Jegermajster?</p>
  <p align="JUSTIFY">Niechajże nas rozsądzi zaraz policmajster!&gt;&gt;</p>
  <p align="JUSTIFY">Wołają policmajstra, każą spisać śledztwo:</p>
  <p align="JUSTIFY">&lt;&lt;Ja - rzecze Kozodusin - wydaję świadectwo,</p>
  <p align="JUSTIFY">Że to łani; on plecie, że to pies domowy.</p>
  <p align="JUSTIFY">Rozsądź nas, kto zna lepiej źwierzynę i łowy!&gt;&gt;</p>
  <p align="JUSTIFY">Policmajster powinność służby swej rozumiał,</p>
  <p align="JUSTIFY">Bardzo się nad zuchwalstwem czynownika zdumiał</p>
  <p align="JUSTIFY">I odwiodłszy na stronę, po bratersku radził,</p>
  <p align="JUSTIFY">By przyznał się do winy i tem grzech swój zgładził.</p>
  <p align="JUSTIFY">Łowczy udobruchany przyrzekł, że się wstawi</p>
  <p align="JUSTIFY">Do Cesarza i wyrok nieco ułaskawi;</p>
  </font><p align="JUSTIFY"><font size="4">Skończyło się, że charty poszły na powrozy,</font></p>
  <font size="4"></font><p align="JUSTIFY"><font size="4">A czynownik na cztery tygodnie do kozy.</font></p>
  <font size="4"><p align="JUSTIFY">Zabawiła nas cały wieczor ta pustota;</p>
  <p align="JUSTIFY">Zrobiła się nazajutrz z tego anegdota,</p>
  <p align="JUSTIFY">Że w sądy o mym piesku Wielki Łowczy wdał się;</p>
  </font><p align="JUSTIFY"><font size="4">I nawet wiem z pewnością, że sam Cesarz śmiał się".</font></p>
  <p align="JUSTIFY">&nbsp;</p>
  <font size="4"><p align="JUSTIFY">Śmiech powstał w obu izbach. Sędzia z Bernardynem</p>
  <p align="JUSTIFY">Grał w mariasza i właśnie z wyświeconym winem</p>
  <p align="JUSTIFY">Miał coś ważnego zadać; już ksiądz ledwo dyszał,</p>
  <p align="JUSTIFY">Kiedy Sędzia początek powieści połyszał</p>
  <p align="JUSTIFY">I tak nią był zajęty, że z zadartą głową</p>
  <p align="JUSTIFY">I z kartą podniesioną, do bicia gotową,</p>
  <p align="JUSTIFY">Siedział cicho i tylko Bernardyna trwożył,</p>
  <p align="JUSTIFY">Aż gdy skończono powieść, pamfila położył,</p>
  </font><p align="JUSTIFY"><font size="4">I rzekł śmiejąc się: </font></p>
  <font size="4"></font><p align="JUSTIFY"><font size="4">"Niech tam sobie, kto chce, chwali</font></p>
  <font size="4"><p align="JUSTIFY">Niemców cywilizacją, porządek Moskali;</p>
  <p align="JUSTIFY">Niechaj Wielkopolanie uczą się od Szwabów</p>
  <p align="JUSTIFY">Prawować się o lisa i przyzywać drabów,</p>
  </font><p align="JUSTIFY"><font size="4">By wziąść w areszt ogara, że wpadł w cudze gaje;</font></p>
  <font size="4"><p align="JUSTIFY">Na Litwie, chwała Bogu, stare obyczaje:</p>
  <p align="JUSTIFY">Mamy dosyć zwierzyny dla nas i sąsiedztwa</p>
  <p align="JUSTIFY">I nie będziemy nigdy o to robić śledztwa;</p>
  <p align="JUSTIFY">I zboża mamy dosyć, psy nas nie ogłodzą,</p>
  <p align="JUSTIFY">Że po jarzynach albo po życie pochodzą;</p>
  </font><p align="JUSTIFY"><font size="4">Na morgach chłopskich bronię robić polowanie".</font></p>
  <p align="JUSTIFY">&nbsp;</p>
  <font size="4"><p align="JUSTIFY">Ekonom z lewej izby rzekł: "Nie dziw, Mospanie,</p>
  <p align="JUSTIFY">Bo też Pan drogo płaci za taką zwierzynę.</p>
  <p align="JUSTIFY">Chłopy i radzi temu, kiedy w ich jarzynę</p>
  <p align="JUSTIFY">Wskoczy chart; niech otrząśnie dziesięć kłosów żyta,</p>
  <p align="JUSTIFY">To Pan mu kopę oddasz, i jeszcze nie kwita,</p>
  </font><p align="JUSTIFY"><font size="4">Często chłopi talara w przydatku dostali;</font></p>
  <font size="4"><p align="JUSTIFY">Wierz mi Pan, że się chłopstwo bardzo rozzuchwali,</p>
  <p align="JUSTIFY">Jeśli..."</p>
  <p align="JUSTIFY">Resztę dowodów pana ekonoma</p>
  <p align="JUSTIFY">Nie mógł usłyszeć Sędzia, bo pomiędzy dwoma</p>
  <p align="JUSTIFY">Rozprawami wszczęło się dziesięć rozgoworów,</p>
  </font><p align="JUSTIFY"><font size="4">Anegdot, opowiadań, i na koniec sporów.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Tadeusz z Telimeną, całkiem zapomniani,</p>
  <p align="JUSTIFY">Pamiętali o sobie. - Rada była pani,</p>
  <p align="JUSTIFY">Że jej dowcip tak bardzo Tadeusza bawił;</p>
  <p align="JUSTIFY">Młodzieniec jej nawzajem komplementy prawił.</p>
  <p align="JUSTIFY">Telimena mówiła coraz wolni�j, cisz�j,</p>
  <p align="JUSTIFY">I Tadeusz udawał, że jej nie dosłyszy</p>
  <p align="JUSTIFY">W tłumie rozmów: więc szepcąc, tak zbliżył się do ni�j,</p>
  <p align="JUSTIFY">Że uczuł twarzą lubą gorącość jej skroni;</p>
  <p align="JUSTIFY">Wstrzymując oddech, usty chwytał jej westchnienie</p>
  </font><p align="JUSTIFY"><font size="4">I okiem łowił wszystkie jej wzroku promienie.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Wtem pomiędzy ich usta mignęła znienacka</p>
  </font><p align="JUSTIFY"><font size="4">Naprzód mucha, a za nią tuż Wojskiego placka.</font></p>
  <p align="JUSTIFY">&nbsp;</p>
  <font size="4"></font><p align="JUSTIFY"><font size="4">Na Litwie much dostatek. Jest pomiędzy niemi</font></p>
  <font size="4"></font><p align="JUSTIFY"><font size="4">Gatunek much osobny, zwanych szlacheckiemi;</font></p>
  <font size="4"><p align="JUSTIFY">Barwą i kształtem całkiem podobne do innych,</p>
  <p align="JUSTIFY">Ale pierś mają szerszą, brzuch większy od gminnych,</p>
  <p align="JUSTIFY">Latając bardzo huczą i nieznośnie brzęczą,</p>
  <p align="JUSTIFY">A tak silne, że tkankę przebiją pajęczą</p>
  <p align="JUSTIFY">Lub jeśli która wpadnie, trzy dni będzie bzykać,</p>
  <p align="JUSTIFY">Bo z pająkiem sam na sam może się borykać.</p>
  <p align="JUSTIFY">Wszystko to Wojski zbadał i jeszcze dowodził,</p>
  <p align="JUSTIFY">Że się z tych much szlacheckich pomniejszy lud rodził,</p>
  <p align="JUSTIFY">Że one tym są muchom, czem dla roju matki,</p>
  <p align="JUSTIFY">Że z ich wybiciem zginą owadów ostatki.</p>
  </font><p align="JUSTIFY"><font size="4">Prawda, że ochmistrzyni ani pleban wioski</font></p>
  <font size="4"><p align="JUSTIFY">Nie uwierzyli nigdy w te Wojskiego wnioski</p>
  </font><p align="JUSTIFY"><font size="4">I trzymali inaczej o muszym rodzaju;</font></p>
  <font size="4"><p align="JUSTIFY">Lecz Wojski nie odstąpił dawnego zwyczaju:</p>
  <p align="JUSTIFY">Ledwo dostrzegł takową muchę, wnet ją gonił.</p>
  <p align="JUSTIFY">Właśnie teraz mu szlachcic nad uchem zadzwonił;</p>
  <p align="JUSTIFY">Po dwakroć Wojski machnął, zdziwił się, że chybił,</p>
  <p align="JUSTIFY">Trzeci raz machnął, tylko co okna nie wybił;</p>
  <p align="JUSTIFY">Aż mucha, odurzona od tyla łoskotu,</p>
  <p align="JUSTIFY">Widząc dwóch ludzi w progu broniących odwrotu,</p>
  <p align="JUSTIFY">Rzuciła się z rozpaczą pomiędzy ich lica;</p>
  <p align="JUSTIFY">I tam za nią mignęła Wojskiego prawica.</p>
  <p align="JUSTIFY">Raz tak był tęgi, że dwie odskoczyły głowy,</p>
  <p align="JUSTIFY">Jak rozdarte piorunem dwie drzewa połowy;</p>
  <p align="JUSTIFY">Uderzyły się mocno oboje w uszaki,</p>
  </font><p align="JUSTIFY"><font size="4">Tak że obojgu sine zostały się znaki.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Szczęściem, nikt nie uważał, bo dotychczasowa</p>
  <p align="JUSTIFY">Żywa, głośna, lecz dosyć porządna rozmowa</p>
  <p align="JUSTIFY">Zakończyła się nagłym wybuchem hałasu.</p>
  <p align="JUSTIFY">Jak strzelcy gdy na lisa zaciągną do lasu,</p>
  <p align="JUSTIFY">Słychać gdzieniegdzie trzask drzew, strzały, psiarni granie,</p>
  <p align="JUSTIFY">A wtem dojeżdżacz dzika ruszył niespodzianie,</p>
  <p align="JUSTIFY">Dał znak, i wrzask powstaje w strzelców i psów tłuszczy,</p>
  <p align="JUSTIFY">Jak gdyby się ozwały wszystkie drzewa puszczy;</p>
  <p align="JUSTIFY">Tak dzieje się z rozmową: z wolna się pomyka,</p>
  <p align="JUSTIFY">Aż natrafi na przedmiot wielki, jak na dzika.</p>
  <p align="JUSTIFY">Dzikiem rozmów strzeleckich był ów spór zażarty</p>
  <p align="JUSTIFY">Rejenta z Asesorem o sławne ich charty.</p>
  <p align="JUSTIFY">Krótko trwał, lecz zrobili wiele w jedną chwllę;</p>
  <p align="JUSTIFY">Bo razem wyrzucili słów i obelg tyle,</p>
  <p align="JUSTIFY">Że wyczerpnęli sporu zwyczajne trzy części:</p>
  </font><p align="JUSTIFY"><font size="4">Przycinki, gniew, wyzwanie - i szło już do pięści.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Więc ku nim z drugiej izby wszyscy się porwali</p>
  <p align="JUSTIFY">I tocząc się przeze drzwi na kształt bystrej fali,</p>
  <p align="JUSTIFY">Unieśli młodą parę stojącą na progu,</p>
  </font><p align="JUSTIFY"><font size="4">Podobną Janusowi, dwulicemu bogu.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Tadeusz z Telimeną nim na skroniach włosy</p>
  <p align="JUSTIFY">Poprawili, już groźne ucichły odgłosy,</p>
  <p align="JUSTIFY">Szmer zmieszany ze śmiechem śród ciżby się szerzył;</p>
  <p align="JUSTIFY">Nastąpił rozejm kłótni, Kwestarz ją uśmierzył:</p>
  <p align="JUSTIFY">Człowiek stary, lecz krępy i bardzo pleczysty.</p>
  <p align="JUSTIFY">Właśnie kiedy Asesor podbiegł do Jurysty,</p>
  <p align="JUSTIFY">Gdy już sobie gestami grozili szermierze,</p>
  <p align="JUSTIFY">On raptem porwał obu z tyłu za kołnierze</p>
  <p align="JUSTIFY">I dwakroć uderzywszy głowy obie mocne</p>
  <p align="JUSTIFY">Jedną o drugą jako jaja wielkanocne,</p>
  <p align="JUSTIFY">Rozkrzyżował ramiona na kształt drogoskazu</p>
  <p align="JUSTIFY">I we dwa kąty izby rzucił ich od razu;</p>
  <p align="JUSTIFY">Chwilę z rozciągnionemi stał w miejscu rękami</p>
  </font><p align="JUSTIFY"><font size="4">I "Pax, pax, pax vobiscum! - krzyczał - pokój z wami!"</font></p>
  <p align="JUSTIFY">&nbsp;</p>
  <font size="4"></font><p align="JUSTIFY"><font size="4">Zdziwiły się, zaśmiały nawet strony obie:</font></p>
  <font size="4"><p align="JUSTIFY">Przez szacunek należny duchownej osobie</p>
  <p align="JUSTIFY">Nie śmiano łajać mnicha; a po takiej probie</p>
  <p align="JUSTIFY">Nikt też nie miał ochoty zaczynać z nim zwadę.</p>
  <p align="JUSTIFY">Zaś kwestarz Robak, skoro uciszył gromadę,</p>
  <p align="JUSTIFY">Widać było, że wcale tryumfu nie szukał,</p>
  <p align="JUSTIFY">Ani groził kłótnikom więcej, ani fukał;</p>
  <p align="JUSTIFY">Tylko poprawił kaptur i ręce za pasem</p>
  </font><p align="JUSTIFY"><font size="4">Zatknąwszy, wyszedł cicho z pokoju. </font></p>
  <font size="4"><p align="JUSTIFY">&nbsp;</p>
  </font><p align="JUSTIFY"><font size="4">Tymczasem</font></p>
  <font size="4"><p align="JUSTIFY">Podkomorzy i Sędzia między dwiema strony</p>
  <p align="JUSTIFY">Plac zajęli. Pan Wojski, jakby przebudzony</p>
  <p align="JUSTIFY">Z głębokiego dumania, na środek wystąpił,</p>
  <p align="JUSTIFY">Obiegał zgromadzenie ognistą źrenicą</p>
  <p align="JUSTIFY">I gdzie szmer jeszcze słyszał, jak ksiądz kropielnicą,</p>
  <p align="JUSTIFY">Tam uciszając machał swą placką ze skóry;</p>
  <p align="JUSTIFY">Wreszcie, podniosłszy trzonek z powagą do góry</p>
  </font><p align="JUSTIFY"><font size="4">Jak laskę marszałkowską, nakazał milczenie.</font></p>
  <p align="JUSTIFY">&nbsp;</p>
  <font size="4"><p align="JUSTIFY">"Uciszcie się! - powtarzał. - Miejcie też
  baczenie,</p>
  <p align="JUSTIFY">Wy, co jesteście pierwsi myśliwi w powiecie,</p>
  <p align="JUSTIFY">Z gorszącej kłótni waszej co będzie? czy wiecie?</p>
  <p align="JUSTIFY">Oto młodzież, na której Ojczyzny nadzieje,</p>
  <p align="JUSTIFY">Która ma wsławiać nasze ostępy i knieje,</p>
  <p align="JUSTIFY">Która, niestety, i tak zaniedbuje łowy,</p>
  <p align="JUSTIFY">Może do ich wzgardzenia weźmie pochop nowy!</p>
  <p align="JUSTIFY">Widząc, że ci, co innym mają dać przykłady,</p>
  <p align="JUSTIFY">Z łowów przynoszą tylko poswarki i zwady.</p>
  <p align="JUSTIFY">Miejcie też wzgląd powinny dla mych włosów siwych;</p>
  <p align="JUSTIFY">Bo znałem większych dawniej niźli wy myśliwych,</p>
  <p align="JUSTIFY">A sądziłem ich nieraz sądem polubownym.</p>
  <p align="JUSTIFY">Któż był w lasach litewskich Rejtanowi równym?</p>
  <p align="JUSTIFY">Czy obławę zaciągnąć, czy spotkać się z źwierz�m,</p>
  <p align="JUSTIFY">Kto z Białopiotrowiczem porówna się Jerzym?</p>
  <p align="JUSTIFY">Gdzie jest dziś taki strzelec jak szlachcic Żegota,</p>
  <p align="JUSTIFY">Co kulą z pistoletu w biegu trafiał kota?</p>
  <p align="JUSTIFY">Terajewicza znałem, co idąc na dziki,</p>
  <p align="JUSTIFY">Nie brał nigdy innego oręża prócz piki!</p>
  <p align="JUSTIFY">Budrewicza, co chodził z niedźwiedziem w zapasy.</p>
  <p align="JUSTIFY">Takich mężów widziały niegdyś nasze lasy!</p>
  <p align="JUSTIFY">Jeśli do sporu przyszło, jakże spór godzili?</p>
  <p align="JUSTIFY">Oto obrali sędziów i zakład stawili.</p>
  <p align="JUSTIFY">Ogiński sto włók lasu raz przegrał o wilka;</p>
  <p align="JUSTIFY">Niesiołowskiemu borsuk kosztował wsi kilka!</p>
  <p align="JUSTIFY">I wy, Panowie, pójdźcie za starych przykładem</p>
  <p align="JUSTIFY">I rozstrzygnijcie spór wasz choć mniejszym zakładem.</p>
  <p align="JUSTIFY">Słowo wiatr, w sporach słównych nigdy nie masz końca,</p>
  <p align="JUSTIFY">Szkoda ust dłużej suszyć kłótnią o zająca;</p>
  <p align="JUSTIFY">Więc polubownych sędziów najpierwej obierzcie,</p>
  <p align="JUSTIFY">A co wyrzekną, temu sumiennie zawierzcie.</p>
  <p align="JUSTIFY">Ja uproszę Sędziego, ażeby nie bronił</p>
  <p align="JUSTIFY">Dojeżdżaczowi, choćby po pszenicy gonił;</p>
  <p align="JUSTIFY">I tuszę, że tę łaskę otrzymam od Pana".</p>
  </font><p align="JUSTIFY"><font size="4">To wyrzekłszy, Sędziego ścisnął za kolana.</font></p>
  <p align="JUSTIFY">&nbsp;</p>
  <font size="4"><p align="JUSTIFY">"Konia - zawołał Rejent - stawię konia z rzędem</p>
  <p align="JUSTIFY">I opiszę się jeszcze przed ziemskim urzędem,</p>
  <p align="JUSTIFY">Iż ten pierścień sędziemu w salarijum złożę".</p>
  <p align="JUSTIFY">"Ja - rzekł Asesor - stawię me złote obroże,</p>
  </font><p align="JUSTIFY"><font size="4">Jaszczurem wykładane, z kółkami ze złota,</font></p>
  <font size="4"></font><p align="JUSTIFY"><font size="4">I smycz tkany, jedwabny, którego robota</font></p>
  <font size="4"><p align="JUSTIFY">Równie cudna jak kamień, co się na nim świeci.</p>
  <p align="JUSTIFY">Chciałem ten sprzęt zostawić w dziedzictwie dla dzieci,</p>
  <p align="JUSTIFY">Jeślibym się ożenił; ten sprzęt mnie darował</p>
  <p align="JUSTIFY">Książę Dominik, kiedym z nim razem polował</p>
  <p align="JUSTIFY">I z marszałkiem Sanguszką księciem, z jenerałem</p>
  <p align="JUSTIFY">Mejenem, i gdy wszystkich na charty wyzwałem.</p>
  <p align="JUSTIFY">Tam - bezprzykładną w dziejach polowania sztuką</p>
  <p align="JUSTIFY">Uszczułem sześć zajęcy pojedynczą suką.</p>
  <p align="JUSTIFY">Polowaliśmy wtenczas na kupiskiem błoniu;</p>
  <p align="JUSTIFY">Książę Radziwiłł nie mógł dosiedzieć na koniu;</p>
  <p align="JUSTIFY">Zsiadł i objąwszy sławną mą charcicę Kanię,</p>
  <p align="JUSTIFY">Trzykroć jej w samą głowę dał pocałowanie,</p>
  <p align="JUSTIFY">A potem, trzykroć ręką klasnąwszy po pysku,</p>
  <p align="JUSTIFY">Rzekł: &lt;&lt;Mianuję cię odtąd księżną na Kupisku&gt;&gt;.</p>
  <p align="JUSTIFY">Tak Napoleon daje wodzom swoim księstwa</p>
  </font><p align="JUSTIFY"><font size="4">Od miejsc, na których wielkie odnieśli zwycięstwa".</font></p>
  <p align="JUSTIFY">&nbsp;</p>
  <font size="4"><p align="JUSTIFY">Telimena, znudzona zbyt długimi swary,</p>
  <p align="JUSTIFY">Chciała wyjść na dziedziniec, lecz szukała pary;</p>
  <p align="JUSTIFY">Wzięła koszyczek z kołka: "Panowie, jak widzę,</p>
  <p align="JUSTIFY">Chcecie zostać w pokoju, ja idę na rydze;</p>
  <p align="JUSTIFY">Kto łaska, proszę za mną" - rzekła, koło głowy</p>
  </font><p align="JUSTIFY"><font size="4">Obwijając czerwony szal kaszemirowy;</font></p>
  <font size="4"><p align="JUSTIFY">Córeczkę Podkomorstwa wzięła w jedną rękę,</p>
  <p align="JUSTIFY">A drugą podchyliła do kostek sukienkę.</p>
  </font><p align="JUSTIFY"><font size="4">Tadeusz milczkiem za nią na grzyby pośpieszył.</font></p>
  <p align="JUSTIFY">&nbsp;</p>
  <font size="4"><p align="JUSTIFY">Zamiar przechadzki bardzo Sędziego ucieszył.</p>
  <p align="JUSTIFY">Widział sposób rozjęcia krzykliwego sporu,</p>
  <p align="JUSTIFY">A więc krzyknął: "Panowie, po grzyby do boru!</p>
  <p align="JUSTIFY">Kto z najpiękniejszym rydzem do stołu przybędzie,</p>
  <p align="JUSTIFY">Ten obok najpiękniejszej panienki usiędzie;</p>
  <p align="JUSTIFY">Sam ją sobie wybierze. Jeśli znajdzie dama,</p>
  </font><p align="JUSTIFY"><font size="4">Najpiękniejszego chłopca weźmie sobie sama".</font></p>
  <hr>
  <div align="center"><center><table border="0" cellpadding="0" width="100%">
    <tbody><tr>
      <td width="33%"><p align="center"><a href="http://literat.ug.edu.pl/xxx/panfull/0001.htm"><strong>KSIĘGA PIERWSZA</strong></a></p></td>
      <td width="33%"><p align="center"><a href="http://literat.ug.edu.pl/xxx/panfull/index.htm"><strong>PAN TADEUSZ</strong></a></p></td>
      <td width="34%"><p align="center"><a href="http://literat.ug.edu.pl/xxx/panfull/0003.htm"><strong>KSIĘGA TRZECIA</strong></a></p></td>
    </tr>
  </tbody></table>
  </center></div>
</blockquote>


</body></html>